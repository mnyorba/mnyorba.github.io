---
draft: false
title: УПРАВЛІННЯ НАУКОВИМИ ПРОЕКТАМИ
publishDate: 2019-12-01 00:00:00
img: /content/images/naukprogect.png
img_alt: A bright pink sheet of paper used to wrap flowers curves in front of rich blue background
description: |
  We paired with a cutting-edge music API and a team of horticulturalists
  to build AI-generated playlists that maximize houseplant health.
tags:
  - І. Л. Сазонець
  - Н. Е. Ковшун
---

## Проект це
Проект — це
діяльність, за якої матеріальні, фінансові та людські ресурси
організовано новаторським шляхом для виконання унікальної
роботи при обмеженні у часі та витратах, щоб досягти позитивних
змін, визначених кількісними та якісними параметрами.

  В умовах розвитку економіки знань важливу роль мають наукові
проекти. Одним із основних пріоритетів є інтеграція України до
Європейського дослідницького простору. Цьому сприяє двостороння
міжнародна співпраця з країнами-членами ЄС, з країнами східного 
партнерства, участь у Рамковій програмі ЄС з досліджень та інновацій
«Горизонт 2020».

  Якщо запитати досвідченого керівника проекту про основне
завдання під час його виконання, він радше за все відповість: «Зробити
так, щоб роботу було виконано!» Це — універсальне кредо менеджера
проекту. Якщо він матиме більше часу на роздуми, то, напевне, додасть:
«Моє найголовніше завдання — зробити так, щоб робота виконувалася в
заданих обсягах (відповідно до технічного завдання), вчасно і в межах
виділених коштів».

## Управління проектом
Управління проектом — це процес управління
командою і ресурсами проекту за допомогою специфічних методів,
завдяки яким проект завершується успішно і досягає своєї мети.

Чому управління проектами виокремилось у самостійну галузь
менеджменту? Можна вказати щонайменше чотири причини:
1. Підвищуються темпи змін у промисловості
2. Умови ринку стають більш вибагливими, проекти —
масштабнішими і такими, що потребують більшого
професіоналізму в управлінні.
3. управління проектами відрізняється від іншої управлінської діяльності.
4. Поглиблюються проблеми інтеграції як різних компаній, так
і різних видів діяльності у ході виконання проектів.

## Управління проектами як систематична дисцепліна
Самостійною дисципліною управління проектами стало
завдяки знанням та інструментарію, які було одержано в результаті
вивчення загальних закономірностей, притаманних проектам в усіх
галузях діяльності. Вони дають змогу вирішити такі завдання:
― визначення цілей проекту та його обґрунтування;

― формування структури проекту (підцілі, основні етапи роботи
тощо);

― визначення необхідних обсягів і джерел фінансування;

― добір виконавців, наприклад, через процедури торгів і
конкурсів;

― підготовка і укладання контрактів;

― визначення термінів виконання проекту, складання графіка його
реалізації, обчислення необхідних ресурсів;

― проведення калькуляції й аналізу витрат;

― планування і врахування ризиків;

― аналіз виконання проекту, в тому числі добір «команди»
проекту;

― забезпечення контролю за ходом виконання проекту тощо.

Завдання управління проектами — досягти встановлених цілей за
показниками обсягів, часу, затрат (бюджету), якості.